FFGo -- Potężny graficzny program uruchamiający dla FlightGear

-------------------------------------------------------------------------------

To oprogramowanie jest rozwidleniem doskonałego programu FGo![1] napisanego
przez Roberta 'erobo' Leda, zobacz HISTORIA poniżej, aby uzyskać szczegółowe
informacje.

  [1] https://sites.google.com/site/erobosprojects/flightgear/add-ons/fgo


Zawartość

  Uwagi dla użytkownków FGo!
  Konfiguracja
  Pozycje menu głównego
  Okno opcji wiersza poleceń
  Okno poleceń
  Okno danych wyjściowych
  Wskazówki i porady
  Znane błędy i ograniczenia
  Historia


-------------------------------------------------------------------------------

UWAGI DLA UŻYTKOWNKÓW FGO!

Z wyjątkiem raczej mało prawdopodobnych przypadków[1], plik konfiguracyjny
(zwykle ~/.fgo/config) napisany dla FGo! 1.5.5 lub wcześniejszych, powinien być
używany przez FFGo, z wyjątkiem tego, że FFGo oczekuje swojego pliku
konfiguracyjnego w ~/.ffgo/config (%APPDATA%/FFGo/config w Windows). Jeśli FFGo
znajdzie na starcie plik ~/.fgo/config, ale nie ma ~/.ffgo/config, zaproponuje
skopiowanie tego pierwszego do tego drugiego, efektywnie opierając nową
konfigurację FFGo na istniejącej konfiguracji FGo!

  [1] Na przykład posiadanie rzeczy takich jak '\#' lub '\[' w oknie opcji
      wiersza poleceń; lub linie zaczynające się od '['; lub '{' na samym
      początku tekstu zawartego w tym oknie.

FFGo oferuje zaawansowane możliwości oparte na zmiennych i wyrażeniach boolean
do opisania listy argumentów do przekazania do FlightGear. Możesz o nich
przeczytać w docs/README.conditional-config.

-------------------------------------------------------------------------------

KONFIGURACJA

Aby móc korzystać z FFGo, należy go najpierw skonfigurować. Otwórz okno
preferencji (w menu wybierz: Ustawienia => Preferencje) i wypełnij puste pola
wpisami. Wypełnienie pierwszych trzech pól w zakładce "Ustawienia FlightGear"
jest niezbędne do prawidłowego działania programu---reszta jest opcjonalna.

Wskazówka: Najedź kursorem myszy na dowolną opcję, aby zobaczyć jej opis.

Uwaga: jeśli zainstalowałeś program MagneticField z biblioteki GeographicLib
i nie ma go w PATH, możesz wskazać jego lokalizację w zakładce "Różne" w oknie
dialogowym Preferencje.

Zmiany w zakładkach "Ustawienia FlightGear" i "Statystyki" są natychmiast
stosowane po kliknięciu przycisku "Zapisz ustawienia", jednak zmiany w zakładce
"Różne" mogą wymagać ponownego uruchomienia FFGo, aby zostały zastosowane.
Przede wszystkim zmiana języka interfejsu lub rozmiaru czcionki wymaga ponownego
uruchomienia FFGo, aby była w pełni skuteczna---oczywiście o ile wybrane
tłumaczenie jest kompletne.
-------------------------------------------------------------------------------

POZYCJE MENU GŁÓWNEGO

Plik:

    Wczytaj...         -- wczytaj określony plik konfiguracyjny

    Przeładuj plik konfiguracyjny -- przeładuj plik konfiguracyjny FFGo
                          (~/.ffgo/config w systemach uniksowych,
                          %APPDATA%/FFGo/config w Windows)

    Zapisz jako...     -- zapisz ustawienia do określonego pliku
                          konfiguracyjnego

    Uruchom FlightGear -- nie wymaga wyjaśnienia, działa tak samo jak przycisk
                          "Uruchom FG".

    Zapisz i wyjdź     -- zapisz ustawienia i zamknij aplikację

    Zakończ            -- zamknij aplikację

Ustawienia:

    Pokaż tylko zainstalowane lotniska -- tylko lotniska obecne w scenerii
                   zainstalowanej na dysku twardym będą widoczne na liście
                   lotnisk.

    Odśwież listę zainstalowanych lotnisk -- skanuje dysk twardy w poszukiwaniu
                   zainstalowanych scenerii i aktualizuje listę lotnisk. Działa
                   to tylko wtedy, gdy wybrana jest opcja "Pokaż tylko
                   zainstalowane lotniska".

    ======================== Cztery przyciski opcji ========================

    Pokaż argumenty FlightGear -- pokaż lub ukryj okno poleceń (patrz poniżej)

    Pokaż argumenty FlightGear w osobnym oknie -- odłączenie lub ponowne
                   dołączenie do okna głównego, okna poleceń

    Pokaż dane wyjściowe FlightGeara -- pokaż lub ukryj okno gromadzące dane
                   wyjściowe FlightGeara stdout i stderr (dla "okno danych
                   wyjsciowych", patrz poniżej)

    Pokaż dane wyjściowe FlightGeara w osobnym oknie -- odłączenie lub ponowne
                   dołączenie do głównego okna, okno danych wyjściowych

    ========================================================================

    Preferencje -- otwórz okno preferencji

Narzędzia:

    Wyszukiwarka lotnisk -- otwiera okno dialogowe pozwalające na łatwe
                   wyszukiwanie lotnisk według różnych kryteriów: odległość do
                   wybranego "lotniska odniesienia"; liczba pasów lądowych,
                   wodnych lub lądowisk dla helikopterów; długość najdłuższego
                   lub najkrótszego pasa na danym lotnisku itp. Wyniki są
                   zestawione w tabeli podającej te kryteria dla każdego
                   lotniska, jak również początkowe i końcowe namiary dla
                   najkrótszej ścieżki z lub do lotniska odniesienia. Tabela
                   wyników może być sortowana według kodu ICAO lotniska, nazwy
                   lub dowolnego z wyżej wymienionych kryteriów.

    Narzędzia GPS -- podobne pod pewnymi względami do okna dialogowego
                   "wyszukiwarka lotnisk", ale bardziej wygodne w przypadkach,
                   gdy znasz już interesujące Cię lotniska początkowe i docelowe
                   i chcesz po prostu uzyskać wyniki dla tych lotnisk. Lub
                   chcesz znaleźć odległość i namiary dla kilku konkretnych par
                   lotnisk. To okno dialogowe pozwala również zobaczyć czas
                   trwania lotu dla danej prędkości względem ziemi i odwrotnie.

    METAR       -- pokaż depeszę METAR dla wybranego lotniska, lub najbliższego
                   lotniska dostarczającego dane METAR. Depesze te są pobierane
                   z <https://tgftp.nws.noaa.gov/>.

    Konwerter ciśnienia
                -- przelicza ciśnienie pomiędzy calami słupa rtęci (inHg) a
                   hektopaskalami (hPa). Może to być przydatne do ustawienia
                   wysokościomierza, gdy wartość QNH uzyskana np. z METAR-u nie
                   jest wyrażona w jednostce, którą można bezpośrednio
                   wykorzystać w instrumentach samolotu.

    Skokpiuj polecenia FG równoważne powłoce -- skopiuj do schowka polecenie
                   powłoki, które powinno być odpowiednikiem wywołania
                   FlightGear przez FFGo, tak jakbyś kliknął na przycisk
                   "Uruchom FG".

Pomoc:

    Pomoc       -- otwórz okno pomocy

    Pokaż dostępne opcje fgfs
                -- wyświetla dane wyjściowe 'fgfs --help --verbose' w
                   dedykowanym oknie; jest to przydatne do zobaczenia, które
                   opcje fgfs są dostępne do użycia w oknie opcji (właściwie
                   --fg-root=... jest również przekazywane w powyższym poleceniu
                   w celu uniknięcia możliwego niechcianego wyskakującego okna
                   dialogowego FlightGear, ale jest to szczegół implementacji).

    O programie -- otwiera okno o programie

-------------------------------------------------------------------------------

OKNO OPCJI WIERSZA POLECEŃ

W oknie tekstowym po lewej stronie okna głównego, tuż pod wskaźnikiem statusu
fgfs[1], możesz wpisać dowolne argumenty dla FlightGeara ("opcje wiersza
poleceń"), które zostaną przekazane do "fgfs" (programu wykonywalnego
FlightGeara). Każdy argument powinieneś napisać w osobnej linii. Puste linie są
ignorowane, komentarze rozpoczynają się znakiem '#', zobacz
docs/README.conditional-config po więcej szczegółów.

  [1] Jest on zielony i wskazuje "Gotowy", gdy FlightGear nie jest uruchomiony.

Niewiele opcji jest dostępnych domyślnie, więcej przykładów można znaleźć w
dokumentacji FlightGear lub na Wiki pod adresem:

  https://wiki.flightgear.org/Pl/Opcje_wiersza_poleceń

Pełną listę opcji rozumianych przez Twoją wersję FlightGeara możesz uzyskać
używając "Pomoc → Pokaż dostępne opcje fgfs" w FFGo lub, równoważnie,
uruchamiając "fgfs --help --verbose" z terminala.

FFGo oferuje zaawansowane możliwości oparte na zmiennych i wyrażeniach
boolowskich do opisania listy argumentów do przekazania do FlightGear. Możesz o
nich przeczytać w docs/README.conditional-config.

-------------------------------------------------------------------------------

OKNO POLECEŃ

To okno zwykle znajdujące się w dolnej części głównego okna FFGo, wskazuje w
czasie rzeczywistym, jakie dokładnie argumenty zostaną przekazane do 'fgfs',
jeśli zostanie naciśnięty przycisk "Uruchom FG" (tj. po ocenie warunków
dozwolonych przez CondConfigParser, które mogłeś zawrzeć w oknie "Opcji wiersza
poleceń"). Zawartość tego okna jest aktualizowana przy każdej zmianie samolotu,
lotniska, pozycji postojowej itp. oraz po każdej zmianie w oknie "Opcji wiersza
poleceń".

Okno poleceń może być odłączone od okna głównego, ponownie do niego dołączone
lub całkowicie ukryte. Można to zrobić w menu Ustawienia. Aktualne ustawienie,
jak również geometria okna w przypadku jego odłączenia, są zapisywane po
wybraniu opcji "Zapisz i wyjdź".

-------------------------------------------------------------------------------

OKNO DANYCH WYJŚCIOWYCH

Główne pole tekstowe w tym oknie zawiera dane wyjściowe FlightGear ze strumieni
stdout i stderr. Jest ono aktualizowane w czasie rzeczywistym i może być
przydatne do zgłaszania błędów we FlightGear.

Przycisk "Zapisz dziennik" pozwala zapisać cały wynik ostatniego uruchomienia
FlightGear do wybranego pliku.

Przycisk "Otwórz katalog dzienników" jest tylko skrótem do otwarcia domyślnego
katalogu dziennika w menedżerze plików. W systemach innych niż Windows i
MacOS X odbywa się to za pomocą programu "xdg-open", który umożliwia
skonfigurowanie wybranego przez użytkownika menedżera plików. W systemach
Windows i MacOS X katalog otwierany jest za pomocą standardowego mechanizmu.

Okno danych wyjściowych może być odłączone od okna głównego, ponownie do niego
dołączone lub całkowicie ukryte. Można to zrobić w menu Ustawienia. Aktualne
ustawienie, jak również geometria okna w przypadku jego odłączenia, są
zapisywane po wybraniu opcji "Zapisz i zakończ".

-------------------------------------------------------------------------------

WSKAZÓWKI I PORADY

* Jeśli źródło danych o lotniskach jest ustawione na "Sceneria" (obecnie tak
  jest domyślnie), to informacje o pozycjach parkingowych lotnisk nie będą
  dostępne, dopóki nie zostanie zainstalowana odpowiednia sceneria (z wyjątkiem
  metody awaryjnej wykorzystującej pliki apt.dat programu FlightGear).

  W takim przypadku, jeśli używasz TerraSync, po prostu uruchom FlightGear raz
  na wybranym lotnisku; to automatycznie pobierze scenerię dla tego lotniska.
  I upewnij się, że Twój katalog TerraSync jest wymieniony (może razem z innymi)
  w oknie dialogowym Preferencje w polu FG_SCENERY.

* Do poważnej edycji konfiguracji, wbudowany widget tekstowy w interfejsie FFGo
  może nie być tak wygodny jak prawdziwy edytor tekstu (Emacs, Vim itp.). Ale
  możesz doskonale użyć swojego ulubionego edytora tekstu w pliku
  konfiguracyjnym (~/.ffgo/config w systemach uniksowych, %APPDATA%/FFGo/config
  w Windows)! Jedyną rzeczą, o której należy pamiętać w tym przypadku, jest
  wybranie opcji "Przeładuj plik konfiguracyjny" (Ctrl-R) w FFGo przed
  wykonaniem jakiejkolwiek innej akcji (takiej jak "Uruchom FG" lub "Zapisz i
  zakończ"), która zapisuje konfigurację z pamięci do pliku konfiguracyjnego.
  W przeciwnym razie możesz stracić zmiany w pliku konfiguracyjnym dokonane w
  międzyczasie poza FFGo.

* Możesz rozpocząć lot z lotniskowca. W środkowym panelu kliknij na aktualny
  kod ICAO lotniska (tuż pod obrazkiem samolotu) i wybierz jeden z dostępnych
  statków. Kod ICAO zmieni się wtedy na nazwę wybranego statku i zostanie
  podświetlony na niebiesko, aby wskazać, że jesteś teraz w "trybie
  lotniskowca". Odpowiedni scenariusz zostanie automatycznie wybrany. Aby móc
  ponownie wybrać lotnisko, musisz kliknąć na nazwę lotniskowca, a następnie z
  wyskakującej listy wybrać "Bez lotniskowca".

* Na liście "Wybierz scenariusz" możesz kliknąć prawym przyciskiem myszy na
  dowolnym scenariuszu, aby zobaczyć jego opis (jeśli jest dostępny).

* Wymiary okien są zapisywane po kliknięciu przycisku "Zapisz i zakończ".

  Dokładniej, dla okna poleceń i danych wyjściowych zawsze zapisywana jest cała
  geometria, czyli: rozmiar i przesunięcia od granic ekranu każdego z tych
  okien. W przypadku okna głównego, w oknie dialogowym Preferencje, można
  wybrać, czy ma być zapisywany tylko rozmiar, czy cała geometria ("Zapamiętaj
  pozycję okna głównego"). Pierwsza opcja odpowiada zachowaniu FGo! 1.5.5, może
  jest odpowiednia dla kafelkowych menedżerów okien? Druga opcja jest domyślnym
  ustawieniem w FFGo.

-------------------------------------------------------------------------------

ZNANE BŁĘDY I OGRANICZENIA

* Bardzo długie nazwy lokalizacji startowych (często pozycji parkingowych) nie
  mieszczą się w przycisku parkingowym w domyślnym układzie. Wystarczy kliknąć
  na przycisk, który powoduje pojawienie się menu podręcznego parkingu, aby
  zobaczyć pełne nazwy takich lokalizacji startowych. Alternatywnie zmień
  rozmiar panelu zawierającego przycisk "Parking" (poszukaj myszką obszarów na
  obrzeżach, gdy kursor myszy zmieni się na strzałki, oznacza to że możesz
  zmienić rozmiar panelu poprzez przeciąganie).

-------------------------------------------------------------------------------

HISTORIA

To oprogramowanie jest rozwidleniem programu FGo![1] napisanego przez Roberta
'erobo' Leda <erobo@wp.pl>. Pierwotnym zamiarem nie było rozwidlenie, ale
ulepszenie FGo!, jednak minęło wystarczająco dużo czasu z nowymi interesującymi
funkcjami, które nie ukazały się w publicznych wydaniach, dlatego ja (Florent
Rougon) w końcu zdecydowałem się opublikować ulepszoną wersję, aby umożliwić
innym osobom skorzystanie z tych ulepszeń. Po wysłaniu wielu łatek napisanych
dla FGo!, zmieniłem nazwę programu na FFGo, aby uniknąć zamieszania wśród
użytkowników i wypuściłem kod.

  [1] https://sites.google.com/site/erobosprojects/flightgear/add-ons/fgo

U źródeł tej pracy znajduje się port Roberta FGo! 1.5.5 do Pythona 3.
Zaproponowałem zrobienie tego w 2014 roku jako podstawę do mojego projektu
parsowania konfiguracji warunkowej dla FGo!, ale Robert był na tyle uprzejmy,
że sam wykonał przeportowanie i wysłał mi je na prywatny e-mail. To pozwoliło
mi zintegrować moje rozwiązania, zaczynając od dodania obsługi CondConfigParser.
Założyłem prywatne repozytorium Git, aby ułatwić współpracę z Robertem,
opracowałem z nim nowe funkcje, zintegrowałem weryfikację koncepcji Roberta dla
okien poleceń i danych wyjściowych, ulepszyłem je itd., a teraz to repozytorium
jest publiczne i używane do rozwoju FFGo.

-------------------------------------------------------------------------------


Dziękujemy za korzystanie z tego oprogramowania,
Florent Rougon <f.rougon@free.fr>

I bardzo dziękuję moim rodzicom, którzy okazali mi tak fantastyczną pomoc,
że mimo problemów zdrowotnych umożliwili mi wykonywanie tej pracy.


(oryginalny tekst autora FGo!, Roberta 'erobo' Leda)

Local Variables:
coding: utf-8
fill-column: 72
End:

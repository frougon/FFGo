!!! WARNING !!!

  This translation dates from FGo! 1.5.5. Please refer to the English version
  for up-to-date information. If you wish to update this file, please read the
  'docs/INFORMATION_FOR_TRANSLATORS' file (with many thanks in advance!).

!!! WARNING !!!


FFGo - Un semplice programma con interfaccia grafica per avviare FlightGear

-------------------------------------------------------------------------------

REQUISITI

- Sistema operativo GNU/Linux
- FlightGear
- Python 3.4.2 *
- TKinter
- Python Imaging Library (PIL) 1.1.7 o Pillow (fork di PIL) 2.5.1 con il
  modulo ImageTk **
- Tcl/Tk 8.6

*  FFGo è compatibile solo con Python 3.x.
** Non è obbligatorio avere questa libreria per utilizzare FFGo, tuttavia
   senza di essa le miniature degli aerei non verranno visualizzate.

I numeri di versione qui specificati corrispondono al software utilizzato per
lo sviluppo del programma. È molto probabile che FFGo funzioni anche con
versioni precedenti (o successive) ma con esse non è stato testato.

-------------------------------------------------------------------------------

INSTALLAZIONE

Questo programma non richiede installazione: è sufficiente estrarre l'archivio
dove si desidera, assicurandosi che il software necessario sia stato installato
prima che FFGo venga avviato per la prima volta.

In Debian e nelle distribuzioni basate su Debian è necessario che i seguenti
pacchetti siano installati: python3, python3-tk, tcl8.x e tk8.x; a seconda
della distribuzione in uso è inoltre possibile installare python3-imaging-tk,
oppure python3-pil.imagetk. Per un'installazione semplice, scegliere
python3-imaging-tk o python3-pil.imagetk mediante il proprio gestore dei
pacchetti preferito; tutte le dipendenze necessarie dovrebbero venire aggiunte
automaticamente.

Per Slackware e i sistemi compatibili è disponibile uno SlackBuild, con cui è
possibile generare, a partire dall'archivio originale di FFGo, un pacchetto che
permette un'installazione del programma integrata nel sistema. Lo SlackBuild è
scaricabile dal sito https://www.slackbuilds.org. Sui sistemi Slackware standard
(full) non è necessario installare del software supplementare.

-------------------------------------------------------------------------------

UTILIZZO

Cliccare sul file "ffgo" che si trova nella directory principale del programma,
oppure avviarlo da terminale con il comando "./ffgo" o "python3 ffgo".

-------------------------------------------------------------------------------

CONFIGURAZIONE

Per poter utilizzare FFGo occorre dapprima configurarlo. Aprire la finestra
delle impostazioni (scegliere "Preferenze" dal menu "Impostazioni") e riempire
i campi vuoti. Per poter utilizzare il programma è necessario riempire i primi
tre campi nella sezione "Impostazioni di FlightGear"; il resto è facoltativo.

Suggerimento: muovere il cursore del mouse sulle varie opzioni per leggerne la
descrizione.

Le modifiche alla sezione "Impostazioni di FlightGear" vengono applicate subito
dopo aver cliccato sul pulsante "Salva impostazioni", mentre per modifiche alle
altre sezioni può essere necessario il riavvio del programma.

-------------------------------------------------------------------------------

VOCI DEL MENU PRINCIPALE

File:

    Carica - carica il file di configurazione specificato.

    Salva come... - salva le modifiche nel file di configurazione specificato.

    Salva ed esci - salva le modifiche ed esce dal programma.

    Esci - esce dal programma.

Impostazioni:

    Mostra solo gli aeroporti installati - verranno mostrati nella lista solo
        gli aeroporti presenti nello scenario installato sull'hard disk.

    Aggiorna la lista degli aeroporti installati - cerca gli scenari installati
        sull'hard disk e aggiorna la lista degli aeroporti. Funziona solo se l'
        opzione "Mostra solo gli aeroporti installati" è stata selezionata.

    Preferenze - apre la finestra delle preferenze.

Strumenti:

    METAR - mostra il rapporto METAR per l'aeroporto selezionato (o quello più
        vicino). I rapporti vengono prelevati da https://tgftp.nws.noaa.gov/.

Aiuto:

    Aiuto - apre la finestra della guida di FFGo.

    Informazioni su FFGo - mostra informazioni sul programma.

-------------------------------------------------------------------------------

FINESTRA DELLE OPZIONI A LINEA DI COMANDO

Nella finestra più in basso è possibile aggiungere opzioni a linea di comando
che verranno trasmesse a FlightGear.

Alcune opzioni sono preimpostate, per altri esempi consultare la documentazione
di FlightGear o visitare la pagina Wiki:

https://wiki.flightgear.org/Command_line_options

-------------------------------------------------------------------------------

SUGGERIMENTI

* Se la sorgente dati degli aeroporti è impostata su "Scenario", può darsi che
  le informazioni sulla posizione dei parcheggi non siano disponibili fino al
  momento in cui lo scenario corrispondente viene installato.

* È possibile iniziare un volo partendo da una portaerei. Nel pannello centrale
  cliccare sul codice ICAO dell'aeroporto (immediatamente sotto l'immagine del
  velivolo) e scegliere una delle navi disponibili. Il codice verrà sostituito
  dal nome della nave selezionata, inoltre il nome sarà evidenziato in blu per
  indicare che ci si trova in "modalità portaerei". Lo scenario corrispondente
  verrà automaticamente selezionato.
  Per scegliere di nuovo un aeroporto occorre cliccare sul nome della portaerei
  e selezionare il trattino (-).

* Nella lista "Seleziona situazione" è possibile cliccare con il tasto destro
  del mouse su una qualsiasi per leggerne la descrizione (se è disponibile).

* La risoluzione della finestra viene salvata premendo il pulsante "Salva ed
  esci".

-------------------------------------------------------------------------------

DIFETTI CONOSCIUTI E LIMITI

* I nomi di parcheggio molto lunghi fuoriescono dai limiti del pulsante.

-------------------------------------------------------------------------------

                                         Grazie a chi utilizza questo software,
                                             Robert 'erobo' Leda  <erobo@wp.pl>
